## AAD Automatic Activation Device

Un dispositivo che rileva la velocità di discesa e l’altitudine e che tenterà di attivare meccanicamente il paracadute di emergenza se il paracadutista passa al di sotto di un’altitudine impostata con un tasso di discesa elevato.
/n/n
## AFF | Accelerated Free Fall

Corso di paracadutismo durante il quale l’allievo AFF riceve una formazione adeguata allo svolgimento di lanci in caduta libera di 40 secondi o più, accompagnato da 2 jumpmaster qualificati.
/n/n
## AGL - Above Ground Level

In italiano: Sopra il livello del suolo. Le altitudini si posso riferire sia al livello del suolo che al livello del mare. Nel paracadutismo si usano sempre misurazioni AGL, quando ci si riferisce all’altitudine.
/n/n
## ALTIMETRO

Dispositivo che indica l’altitudine, grazie ad una capsula barometrica. Ne esistono di analogici o digitali.
/n/n
### ALTIMETRO ACUSTICO

Dispositivo elettronico che può essere impostato su varie quote per segnalare l’arrivo di esse tramite segnali acustici. Generalmente viene fissato sul casco o posto al suo interno.
/n/n
## ANGOLO DI ATTACCO

L’angolo con cui l’ala si presenta al vento apparente. Con i paracadute a profilo alare si modifica a seconda
dell’utilizzo dei freni.
/n/n
## ANGOLO DI INCIDENZA

L’angolo con cui una vela è trimmata per planare nell’aria.
/n/n
## ARCO

Riferito alla posizione inarcata del corpo in caduta libera, fondamentale per avere una posizione stabile durante la caduta libera in Box Position. In apertura si accentua ulteriormente per aumentare la penetrazione nell’aria e di conseguenza la stabilità.
/n/n
## BAG

Il contenitore del sistema di apertura del paracadute, in cui è ripiegata la vela.
/n/n
## BANANA POSITION

Parola utilizzata per definire una posizione inarcata.
/n/n
## BARICENTRO

Il punto attorno al quale avviene un movimento. Nella Box Position, il baricentro, è all’altezza del bacino.
/n/n
## BASE

Il nucleo attorno al quale è costruita una formazione di paracadutismo. Può essere una singola persona o un gruppo di persone, a seconda del numero di paracadutisti coinvolti.
/n/n
## BASE JUMP

Un salto effettuato da un oggetto fisso. BASE è un acronimo che sta per:
BUILDING, ANTENNAE, SPANS (bridges) and EARTH (cliff).
/n/n
## BOC | Bottom Of Container

tasca di tessuto elasticizzato posta sul fondo della sacca contenente il pilotino estrattore.
/n/n
## BOOGIE

Un raduno di paracadutisti, di solito incentrato sull'apprendimento/divertimento piuttosto che sulla competizione. Le grandi zone di lancio ospitano diversi boogie all’anno, spesso durante i lunghi fine settimana di vacanza, richiamando paracadutisti grazie ad eventi legati ad aereomobili di medie o grandi dimensioni, quote elevate, grandi formazioni e coaching.
/n/n
## BORDO DI ENTRATA

Il punto dell’ala che per primo viene colpito dall’aria. Geometricamente quindi, il più avanzato del profilo alare.
/n/n
## BORDO DI USCITA

Il punto in cui i filetti d’aria si ricongiugono dopo aver attraversato l’intera superficie della vela. Geometricamente quindi, il più arretrato del profilo alare.
/n/n
## BOX POSITION

Posizione del corpo neutra faccia a terra, in cui le braccia formano un angolo retto su spalle e gomiti. La testa è alta e il il busto sollevato verso l’alto. Il bacino è in spinta verso il basso, coadiuvato da una contrazione muscolare a livello dei glutei.
Tutto il resto del corpo è sostanzialmente rilassato, seppur tonico. Le gambe sono divaricate alla larghezza delle spalle e le ginocchia piegate con i polpacci a circa 45 gradi. I piedi puntellati e in spinta, contribuiscono a sostenere la parte inferiore delle gambe.
La prima, tra tante possibili posizioni, che viene insegnata agli allievi poiché necessaria, in fase di apertura del paracadute.
/n/n
## BRIDLE

Fettuccia di nylon che collega l’apice del paracadute principale al pilotino estrattore, passando attraverso la POD. È parte integrante del sistema di apertura del paracadute.
/n/n
## BUCA

Cerchio di ghiaia utilizzato nella zona di atterraggio come riferimento per gli atterraggi di precisione.
/n/n
## CALOTTA

Termine per definire unavelatura di tipo emisferico, ad oggi in utilizzo solo per lanci militari o ANPd’I.
/n/n
## CARICO ALARE - Wingload

Caricamento alare. Il rapporto tra il peso sopportato da un’ala e la sua superficie. Per conoscerlo dividi il peso del paracadutista con equipaggiamento indossato (eventuali pesi inclusi) in libbre per la dimensione della vela in piedi quadrati della vela.
La prestazione di una vela è direttamente influenzata dal carico alare I moderni paracadute ad ala sono normalmente utilizzati con carichi alari fra 0.8 lbs/sqf e 2.8 lbs/sqf in accordo con le indicazioni del costruttore della vela e con il livello di esperienza del paracadutista.
/n/n
## CARRELLO

Una tavola generalmente di legno o di materiale preformato, dotata di ruote, su cui si adagia un paracadutista per simulare manovre in caduta libera. Utile a chi pratica la disciplina FS/RW.
/n/n
## CELLE

I paracadute a profilo alare sono costituiti da celle pressurizzate, solitamente sette o nove. Ogni cella è costituita da una nervatura portante su ciascun lato a cui sono attaccate le funicelle di sospensione.
Una terza nervatura non portante corre lungo il centro della cella. Le celle sono pressurizzata grazie alle bocche, aperte nella parte frontale e anche attraverso appositi fori trasversali alle costole. Le celle adiacenti condividono le nervature portanti.
/n/n
## CESSNA

Produttore di aerei. I Cessna monomotore come 180, 182, 206 e 207 sono il cavallo di battaglia delle Scuole di paracadutismo più piccole, trasportando da 4 a 7 paracadutisti. Ne esistono con motore a pistoni o turbina.
Di differente portata e approccio sono invece i 208 CARAVAN e GRAND CARAVAN in grado, grazie a potenti turbine e alle maggiori dimensioni, di trasportare rapidamente in quota 14/18 paracadutisti comodamente seduti.
/n/n
## CHUTE ASSIS

Parola francese che indica una posizione adatta a stare seduti, in caduta libera.
/n/n
## COACH

Un paracadutista con una formazione qualificata, che mira all’insegnamento di tecniche specifiche di volo.
/n/n
## COLTELLO A UNCINO

Un piccolo coltello portato nella tuta o sull’imbragatura del paracadute, il coltello a uncino è progettato per tagliare funi o cinghie. Una piccola lama di rasoio è incassata in un manico a forma di gancio per evitare tagli involontari.
/n/n
## COMANDI

Maniglie fissate all’estremità delle funi dei comandi per facilitarne l’uso. I comandi, posti nelle bretelle posteriori, sono realizzati in modo da poter essere riposti in una posizione parzialmente frenata per migliorare l’apertura del paracadute e ridurne la velocità e reattività iniziale. Generalmente i comandi sono di tessuto giallio o rosso.
/n/n
## CONTENITORE

Tecnicamente si chiamerebbe imbragatura/contenitore, ma di solito viene chiamato semplicemente contenitore.
/n/n
## CROSS PORTS

Fori nelle nervature di una cella del paracadute che consentono all’aria di fluire da una cella all’altra, distribuendo la pressione dell’aria uniformemente tra i vari cassoni.
/n/n
## CRW

Canopy Relative Work, ora ufficialmente noto come Canopy Formations. Il CRW prevede il volo di vele aperte in formazione ravvicinata, dove i paracadutisti e i loro paracadute si toccano in modo controllato e sicuro
/n/n
## CYPRES

Un tipo di AAD. Realizzato dall’azienda tedesca AIRTECH, è il tipo più comune di AAD oltre ad essere stao il primo modello messo in commercio, ed ampiamente adottato, dai paracadutisti in tutto il mondo.
/n/n
## DACRON

Materiale utilizzato per la produzione delle funicelle della vela. Le normali funicelle in DACRON sono più spesse e morbide rispetto alle cosiddette “microline”.
/n/n
## DERIVA

Posizione del corpo allungata che permette un avanzamento in caduta libera. Necessario nella fase di sepaazione pre-apertura durante lanci con altri paracadutisti.
/n/n
## DIRETTORE DI LANCIO

Paracadutista che ha conseguito la Certificazione Speciale di DL Direttore di lancio
/n/n
## DIVER

Termine che definisce un’uscita a “tuffo”schiena motore.
/n/n
## DROP ZONE

Comunemente definisce un centro di paracadutismo. Viene chiamata anche Zona di lancio.
/n/n
## DYTTER

Altimetro acustico generalmente montato nel caschetto, il cui scopo è segnalare la quota grazie a suoni. Ne esistono di varie tipologie e marchi.
/n/n
## DOWN PLANE

Situazione in cui ci si trova con due vele aperte ed entrambe direzionate verso il terreno.
/n/n
## ELLITTICA

Una forma ad ala caratterizzata da un bordo di entrata e di uscita rastremato in modo che il centro della vela,sia più largo dal bordo di attacco a quello di uscita. Questa configurazione è tipica di molte vele ad alte prestazioni.
/n/n
## Exit Weight: Peso d'uscita o peso sospeso

Il peso totale del paracadutista incluso di  tutta l’attrezzatura e l’abbigliamento indossati (materiale completo, tuta, casco, scarpe..).
/n/n
## EXIT

Termine che si utilizza per definire il momento dell’uscita dall’aereo. Viene dato dal pilota quando ritiene corretto il punto di lancio. In molti aerei sono presenti delle luci, a ridosso della porta, per avvisare i paracadutisti di prepararsi e aprire la porta (LUCE ROSSA), uscire dall’aereo “EXIT” (LUCE VERDE).
/n/n
## ENAC | Ente Nazionale per l’Aviazione Civile

È l’ente del Ministero delle infrastrutture e dei trasporti. che disciplina e norma il paracadutismo. Sito web: <https://www.enac.gov.it/>
/n/n
## ESSERE IN ATTIVITÀ

Significa aver saltato abbastanza di recente da mantenere le competenza nella pratica dello sport. I paracadutisti, a seconda della loro esperienza, devono essere supervisionati in una certa misura quando riprendono a saltare dopo sospensioni da attività dai 3 mesi in poi.
/n/n
## FAI | Federation Aeronautique International

Organizzazione internazionale che disciplina gli sport aerei. Sito web: <https://www.fai.org>
/n/n
## FALSA CARLINGA

Ricostruzione parziale della carlinga e della porta di un aereo. Utilizzata per fare le prove di uscita durante il briefing pre-lancio.
/n/n
## FLARE

Effetto ottenuto frenando la vela, con conseguente aumento dell’angolo di attacco e riduzione della velocità di discesa.
/n/n
## FLOATER

I paracadutisti che staccano dall’aereo prima della base sono chiamati Floater, poiché devono uscire ad una velocità di caduta ridotta, per arrivare alla base.
Il termine, che in inglese significa “galleggiante”, si riferisce anche ad una posizione di uscita all’esterno dell’aereo e ad uno stacco leggermente anticipato, per cui è necessario poter galleggiare quanto possibile.
/n/n
## FORMAZIONE

Nel paracadutismo quando durante il lancio c’è di più di paracadutista. Si utilizza anche per definire un volo di formazione tra più aerei o vele.
/n/n
## FREE BAG

Sacchetta contenente la vela di riserva. una volta aperto il contenitore della riserva, la Free Bag si stacca da essa per impedire eventualii impigliamenti con altri elementi.
/n/n
## FREE STYLE

Un tipo di paracadutismo caratterizzato dal volo acrobatico individuale, che ricorda la ginnastica artistica.
/n/n
## FS | Formation Skydiving

Formazione di paracadutismo, precedentemente noto RW. In FS, i paracadutisti tentano di passare attraverso una sequenza predeterminata di formazioni in caduta libera.
/n/n
## FUNE DI VINCOLO

Nei lanci vincolati il paracadute è attaccato all’aereo grazie ad una fune di vincolo. Conseguentemente, quando il paracadutista si lancia, manda in tensione la fune di vincolo che avvia l’apertura, immediatamente dopo l’uscita, del paracadute principale.
/n/n
## FUNICELLE DI SOSPENSIONE

Si diramano dalle bretelle alla vela. Normalmente sono in quattro gruppi, etichettati dalla parte anteriore a quella posteriore come A, B, C e D.
/n/n
## GPS | Global Positioning System

Sistema di posizionamento globale. Raccogliendo i segnali dai satelliti, un ricevitore GPS può indicare la posizione dell’utente rispetto al suolo. Utilizzato negli aerei da paracadutismo per individuare l’esatto punto di lancio.
/n/n
## GRIP

Termine che indica un punto su cui fare una presa in una formazione in caduta libera.

## GRIPS

Cuscinetti cuciti sulle tute da RW, generalmete su gambe e braccia. Hanno lo scopo di per facilitare la presa durante l’esecuzione di figure o raggiunto il proprio slot nelle grandi formazioni.
/n/n
## GROUND CONTROL

Controllo a terra e supervisione dell’attività. Il Ground Controller in Drop Zone è quella figura che si interfaccia con il pilota dell’aereo e il Manifest.
/n/n
## GROUND SPEED

La velocità di un aereo o di un paracadutista rispetto al terreno. Dato fondamentale per sapere di quanto si sposta controvento l’aereo nella fase di lancio e determinare quindi tempi di uscita adeguati ad ottenere una giusta separazione.
/n/n
## GROUND TRAINING

Fase preparatoria del livello AFF durante la quale viene spiegato a terra, ciò che verrà fatto durante il lancio.
/n/n
## HAND DEPLOY

Ne esistono di 2 tipologie: Throw Out o Pull Out. Sostanzialmente, al centro della vela, nell’estradosso, è connesso un Bridle che passa attraverso la POD e finisce con un pilotino, il quale viene accuratamente ripiegato e riposto all’esterno della sacca in una tasca o più generalmente nella parte inferiore della contenitore (Throw out) oppure all’interno (Pull Out).
Nel caso del Throw Out, il pilotino viene trazionato e rilasciato nel flusso d’aria nel momento in cui si deve aprire il paracadute e, fungendo da freno aereodinamico, manda il Bridle in trazione liberando il PIN di chiusura del paracadute principale, consentendo l’apertura della contenitore e la fuoriuscita della POD contenente la vela e permettendone l’apertura.
Nel caso di utilizzo di paracadute ad ala di elevate prestazioni si usa un particolare pilotino estrattore di tipo collassabile, che ha la caratteristica di richiudersi automaticamente per evitare di fare da freno aerodinamico.
/n/n
## HEAD DOWN

“testa in giù”, posizione in cui il corpo umano offre il minor attrito al flusso d’aria e conseguentemente la posizione più veloce in assoluto. In questa posizione è possibile anche effettuare lanci di formazione.
/n/n
## HEAD UP o SITFLY

"testa in su" o “seduto”, cioè una posizione effettivamente seduta dove si raggiungono velocità elevate. In questa posizione è possibile anche effettuare lanci di formazione.
/n/n
## KILL LINE - Sistema che permette al pilotino estrattore del paracadute principale di collassare una volta aperta la vela. In questo

modo viene risotto l’attrito che ne conseguirebbe con un aumento dell’efficenza della vela.
/n/n
## IMBRAGATURA

La struttura di tessuto, nastri e fibie che permottono al paracadutista di imbragarsi in sicurezza.
/n/n
## ISTRUTTORE

Qualcuno che ha ottenuto una qualifica (IP) istruttore di paracadutismo riconosciuto ENAC. Abbreviato in IP.
/n/n
## JUMPMASTER

Qualcuno che ha frequentato con successo un corso di Certificazione Speciale Jumpmaster e può preparare gli allievi a livello teorico e pratico durante il Corso AFF.
/n/n
## LIBRETTO DELLA RISERVA

Ogni vela di riserva ha un libretto che la segue per tutta la sua durata. In questo libretto vengono annotati i dati e le informazioni sul paracadute di emergenza, incluso il tipo, l’ultima data di ripiegamento, il proprietario, il numero di serie, i test effettuati, ecc..
/n/n
## LINE OVER

Malfunzionamento a bassa velocità. Chiamato anche reggiseno per via del fatto che nei paracadute emisferici, quando una funicella passa sopra alla calotta stringendola, la stessa prende una forma simile ad un reggiseno.
/n/n
## LOAD ORGANIZER

Qualcuno con capacità di leadership ed esperienza di paracadutismo che pianifica ed organizza lanci in formazione.
/n/n
## LOG BOOK

Quello che viene chiamato anche “stralcio dei lanci”, in cui il paracadutista annota i propri lanci. Ogni lancio annotato viene firmato e timbrato da un istruttore.
/n/n
## LOOP

Il piccolo anello di tessuto che tiene chiusi i lembi del contenitore, una volta che il PIN è stato sfilato il Loop passa attraverso gli occhielli delle patte permettendo la fuoriuscita della POD dal contenitore.
/n/n
## LOUIE LOOP O LOOP RISER

Molti paracadutisti di livello avanzato hanno delle maniglie montate sulle bretelle anteriori per facilitarne la presa durante il volo.
/n/n
## MSL | Mean sea level

In italiano: Sul livello del mare. Utilizzato dai piloti per definire l’altitudine, MSL si riferisce ai metri sopra il livello del mare invece che metri al di sopra del suolo. I piloti usano sempre MSL quando si fa riferimento all’altitudine.
/n/n
## MANIFEST

Ufficio in cui vengono rganizzati e gestiti i decolli.
/n/n
## MARDS - Main-Assisted Reserve Deployment System

Sistema in grado di aprire automaticamente la riserva nel momento in cui viene sganciata la vela principale (vedi RSL o SKYHOOK).
/n/n
## MICROLINE

Un moderno tipo di funicella di sospensione notevolmente più piccole dele funicelle in dacron.
/n/n
## NOTTOLINO

Maniglietta cilindrica di plastica o altro materiale, che viene impugnata e lanciata lontano dal proprio corpo per innescare la sequenza di apertura del paracadute principale.
/n/n
## PARACADUTE

dispositivo impiegato per ridurre la velocità di caduta del corpo umano mediante lo spiegamento di una superficie di forma e dimensioni opportune, atta a sviluppare la necessaria forza aerodinamica.
/n/n
## PATTINE

Lembi del contenitore che vengono utilizzati per chiudere al suo interno la POD contenente la vela.
/n/n
## PESI

A volte i paracadutisti più leggeri indossano un giubbotto di pesi per consentire loro di mantenere un rateo di caduta veloce, senza dover modificare eccessivamente, la propria posizione di volo.
/n/n
## PIN

Chiavetta/perno di chiusura in acciaio del contenitore principale o della riserva. Entrambi devono sempre essere controllati prima di ogni lancio. Il PIN del principale è curvo, mentre quello della riserva è diritto.
/n/n
## PILOTINO

Un piccolo paracadute rotondo che funge da freno aereodinamico, crea una trazione in grado di aprire il paracadute.
/n/n
## POD

Sacchetta contenente la vela principale. Durante il ripiegamento del paracadute principale, sulla POD viene stivato il fascio funicolare, raccolto ad anse, tramite degli appositi elastici.
/n/n
## POROSITÀ ZERO

Gergo comune per un tipo di tessuto relativamente impermeabile all’aria. Meno aria scorre attraverso il tessuto di un paracadute ad ala, più esso vola efficacemente.
/n/n
## PRECISIONE

Disciplina paracadutistica conosciuta anche come “Atterraggio di precisione”. Durante le competizioni il paracadutista tenta di atterrare su un obiettivo stabilito, della dimensione di circa 3 cm.
/n/n
## PRINCIPALE

Il paracadute primario
/n/n
## QUOTA LIMITE DECISIONALE

Quota minima entro la quale un paracadutista può iniziare la procedura di emergenza.
/n/n
## RAPPORTO DI PLANATA

La distanza che una vela vola in avanti rispetto alla discesa. Una vela con un rapporto di planata 3: 1 percorre 3 metri in avanti per ogni metro di discesa verticale.
/n/n
## RATEO DI CADUTA

La velocità con cui cade un paracadutista. Il rateo di caduta è essenziale nel paracadutismo di formazione. Per aiutare spesso nella variazione del rateo di caduta vengono utilizzate spesso tute, pesi e, soprattutto, posizioni del corpo.
/n/n
## RIFORNIMENTO

Fase in cui l’aero si ferma per rifornire di Kerosene Jet A1. Non salire a bordo dell’aereo mentre è in corso il rifornimento. Attenersi alle istruzioni del pilota e degli istruttori presenti.
/n/n
## RIG

Gergo paracadutista per l’intero paracadute, comprese le tettoie principali e di riserva e l’imbragatura / contenitore.
/n/n
## RIGGER

Ripiegatore. Per i paracadute principali il Rigger non necessita di alcuna qualifica.
Per chi ripiega il paracadute di riserva invece è necessaria la qualifica di ripiegatore. Una volta ripiegata la vela di riserva il rigger dovrà annotare sul libretto della riserva il ripiegamento, firmando e timbrando il ripiegamento, assumendosi quindi le proprie responsabilità civili e penali.
I rigger senior possono fare piccole riparazioni e ripiegamenti di riserve e paracadute principali.
/n/n
## RISERVA

Paracadute di riserva. Si apre mediante la trazione di una maniglia di metallo posta anteriormente sulla sinistra. Durante la procedura di emergenza standard, tale trazione deve essere esercitata solo ed unicamente dopo aver sganciato il paracadute principale.
Con la trazione della maniglia viene liberato il Loop di chiusura delle patte dell’emergenza e, il pilotino estrattore a molla, parte ancorandosi nel flusso d’aria e facendo fuoriuscire la Free Bag che contiene la vela di emergenza.
Dopo aver estratto la vela la Free Bag si separa dalla vela di riserva per ragioni di sicurezza.
/n/n
## ROTORI

L’area di turbolenza dietro un oggetto che attraversa l’aria, sia che si tratti di una persona in caduta libera, di una vela in volo o di un ostacolo in atterraggio.
/n/n
## RSL

Reserve Static Line. Collega una delle bretelle del paracadute principale al PIN della riserva. Fa in modo che, quando il paracadute principale viene sganciato, si apra automaticamente la riserva.
Questo sistema è efficace solo in caso di malfunzionamenti in cui il principale sia almeno parzialmente aperto.
/n/n
## RW | Relative Work o Lavoro Relativo

Acronimo ora cambiato in FS, Formation Skydiving. La disciplina in cui i paracadutisti hanno una sequenza predeterminata di figure da eseguire entro i primi 35 secondi di caduta libera. Si possono eseguire formazioni di numero variabile da 2 o più persone.
Esistono in questa disciplina diverse tipologie di formazioni. Nelle formazioni molto numerose l’obiettivo è creare una figura con tutti gli elementi e mantenerla per più di 4 secondi. Nelle competizioni e nei Record l’RW è regolamentato da FAI che ne certifica l’esito.
/n/n
## SEGNALARE

Prima dell’apertura un paracadutista deve fare un movimento delle braccia, chiaramente definito, per indicare agli altri nelle vicinanze che sta per aprire il suo paracadute. Una buona abitudine essenziale per evitare collisioni in fase di apertura.
/n/n
## SGANCIARE

Liberarsi del paracadute principale trazionando il cuscinetto dello sgancio. È parte della procedura di emergenza prima di aprire la riserva.
/n/n
## SGANCIO

Cuscinetto di sgancio del paracadute principale. Nei materiali da allievo di colore rosso.
Termine utilizzato anche per definire una parte della procedura di emergenza.
/n/n
## SISTEMA 3-ANELLI

Un meccanismo di rilascio del paracadute che utilizza tre anelli di dimensioni differenti per demoltiplicare la forza necessaria alla trazione dello sgancio del paracadute principale.
Inventato da Bill Booth alla fine degli anni ‘70, il sistema 3-Anelli è universalmente considerato il miglior sistema di sgancio disponibile.
/n/n
## SISTEMA DI APERTURA

Le parti del paracadute che sono designati all’apertura della vela. Include pilotino estrattore, Bridle e POD/Bag.
/n/n
## SKYGOD

Sebbene di uso comune per definire un paracadutista superiore, in realtà è un termine dispregiativo che indica un paracadutista il cui ego è cresciuto più velocemente della sua abilità di paracadutista.
/n/n
## SKYHOOK

Versione del sistema **MARDS** realizzato da UPT - United Parachute Technologies.
/n/n
## SLIDER

Un pezzo rettangolare di tessuto di nylon con un anello di tenuta in ogni angolo attraverso il quale passano le funicelle di sospensione della vela. Ripiegato nella parte superiore delle funi, lo Slider controlla l’apertura della vela impedendo al
paracadute di aprirsi troppo rapidamente.
/n/n
## SLOT

Una posizione precisa nella formazione in caduta libera. questo termine è utilizzato anche per indicare un posto sull’aereo.
/n/n
## SPOT

La posizione del velivolo quando i paracadutisti si lanciano. Il compito di determinare il giusto SPOT (selezione del punto) è del DL o del pilota. Da questo termine deriva “Spotting” cioè definizione del giusto punto di lancio.
/n/n
## STABILIZZATORI

Sono strisce verticali di tessuto nelle celle terminali della vela. Gli stabilizzatori migliorano la capacità della vela di volare, migliorandone l’efficienza e riducendo i vortici laterali.
/n/n
## STALLO

Quando l’angolo di attacco di un’ala diventa troppo alto per sostenere la portanza, si dice che l’ala è in stallo.
/n/n
## STILE

Un tipo di competizione in caduta libera in cui, un singolo paracadutista, deve eseguire una sequenza predeterminata di movimenti nel più breve tempo possibile e con la maggior precisione possibile.
/n/n
## SWOOP

Avvicinarsi in modo aggressivo all’area di atterraggio per fare un flare lungo e piatto e un atterraggio emozionante, spesso su specchi d’acqua. Si tratta di una tecnica molto pericolosa che viene eseguita solamente da paracadutisti molti esperti che hanno seguito un apposito percorso di formazione e preparazione
/n/n
## TANDEM

Tipologia di paracadute o lancio biposto. Il passeggero indossa un’imbragatura separata che si attacca posteriormente alla parte anteriore dell’imbragatura dell’istruttore.
/n/n
## TUTA

Come in altri sport anche nel paracadutismo esiste un abbigliamento specifico, composto da tute dedicate alle varie
discipline come FS, Freestyle, Stile ecc., fino ad arrivare alle tute alari con cui si possono raggiungere elevate velocità rispetto
al suolo.
/n/n
## THROW OUT

Un metodo di distribuzione in cui il pilotino viene riposto in una tasca sul fondo del contenitore. Precedentemente veniva posizionato anche sul cosciale destro.
/n/n
## TRACK o Deriva

Assumere una posizione del corpo che crei un’elevata velocità di avanzamento. Utilizzato per avvicinarsi o allontanarsi da altri paracadutisti in caduta libera o in lanci specifici di track.
/n/n
## TSO | Technical Standard Order

Uno standard tecnico che tutti i paracadute americani devono soddisfare prima di poter essere commercializzati. A meno che non specificatamente esentato dalla FAA, un paracadute deve avere una omologazione TSO per essere utilizzato legalmente.
/n/n
## UPT

United Parachute Technologies. Azienda leader mondiale che produce materiali e tecnologie per il paracadutismo.
/n/n
## USPA | United States Parachute Association

un’organizzazione di paracadutisti senza scopo di lucro. USPA offre guida e assistenza ai paracadutisti novizi, nelle relazioni con il governo, nelle competizione e in molti altri campi.
/n/n
## VELA

Paracadute planante a profilo alare, utilizzato per atterrare in sicurezza dopo la caduta libera. Solitamente utilizzato in combinazione con un tipo di riferimento (emisferico/tondo, principale o di riserva).
/n/n
## VELOCITÀ AL SUOLO

La velocità di un aereo o di un paracadutista riferita al terreno.
/n/n
## VELOCITÀ RELATIVA

La velocità di un oggetto volante nell’aria, comunemente usata in riferimento ad aeromobili o paracadute plananti.
/n/n
## VELOCITÀ TERMINALE

La velocità alla quale la resistenza corrisponde alla forza di gravità, risultando in un tasso di caduta costante. La velocità terminale tipica per il paracadutismo in formazione è compresa tra 190 e 220 km/h, ma sono state raggiunte velocità fino a 506.35 km/h.
/n/n
## VOLO A GRANCHIO | CRABBING

Quando una vela viene volata con un angolo diagonale rispetto al vento, risultandone una traiettoria, rispetto a terreno, che è sia laterale che in avanti.
/n/n
## ZONA DI LANCIO

Comunemente definisce un centro di paracadutismo. Viene chiamata anche Drop Zone.
